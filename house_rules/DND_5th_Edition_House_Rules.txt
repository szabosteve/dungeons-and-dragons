Módosult szabályok

Előmenetel

Minden szint meglépéséhez a karaktereknek 6 + [következő szint] mennyiségű XP-t kell szerezniük. Tehát egy 1. szintű karakter a 2. szintet 8 XP-nél éri el, a 2. szintről a 3. szintre lépéséhez pedig további 9-et kell gyűjtenie (így összesen 17-et), stb. Amikor valaki szintet lép, megnöveli a szintjét, majd levonja összegyűjtött XP-jéből a szintlépés költségét, és a maradékkal folytatja.

Szintet lépni kizárólag downtime alatt lehet. Ez azt jelenti, hogy a karakternek a neki megfelelő, nyugodt körülmények között kell eltöltenie 5 × [következő szint] napot a szintlépéshez.

Tapaszpontok

Tapasztalati pontokat úgy lehet szerezni, hogy az ülés végén a DM felteszi a következő kérdéseket:
* Győztünk-e le említésre méltó ellenfelet?
* Szereztünk-e említésre méltó új szövetségest vagy ellenséget?
* Szereztünk-e említésre méltó kincset?
* Tanultunk-e valami újat és fontosat a világról?

Minden olyan esetben, amikor egy kérdésre a válasz "IGEN", és a játékosok alá is tudják támasztani a válaszukat, a csapat minden tagja 1 XP-t kap.

Ezen felül a DM kioszthat fejenként 1-1 XP-t kiváló karakter kijátszásért, azaz ha a játékos a karakter kötelékeinek, hibáinak, erényeinek és jellemének megfelelően játszott.

Pihenés & regenerálódás

Bekerül a játékba az "Élénk" állapot. Ebbe akkor kerül a karakter, amikor végzett a pihenéssel (akár short rest, akár long rest), és legkorábban 3 óra múlva kerül le róla. (Nem, akkor sem kerül le róla, ha a következő három órában valamiért kerül rá bármilyen szintű Exhaustion jelölő!) Az "Élénk" állapotban lévő karakter *nem* kezdhet pihenésbe!

A bájitalok lehajtása mostantól 1 Bonus Action-be kerül, ha valaki másnak adod be, az 1 Action. Függetlenül attól, kivel itatod meg a löttyöt, ha fenyegetett mezőn állsz, ez Opportunity Attack-ot provokál ki.

Ezen felül új szabály, hogy maga a short rest is legalább 2 órányi pihenést jelent. Hogy ez azért ne szegje teljesen a játék lendületét, bekerül a játékba a Healing Surge nevű különleges képesség, amit minden PC az 1. szinttől fogva megkap.

* Healing Surge. A kalandorokat szívósabb fából faragták, mint a közembereket, így sokszor akkor is képesek tovább harcolni, mikor úgy tűnik, minden elveszett. Long restenként egyszer a karakter egy Bonus Action ráfordításával felhasználhatja Hit Dice-ainak legfeljebb felét, hogy gyógyuljon. Ha egy karakter HP-ja 0-ra csökkenne, és ezt máshogy saját maga megakadályozni nem tudja, akkor a Healing Surge automatikusan, Bonus Action ráfordítása nélkül aktiválható, ha a karakter még nem élt vele a legutóbbi long rest óta.

Harcrendszer

A legfontosabb változás maga az Opportunity Attack, hiszen majdnem minden egyéb ezzel kapcsolatos. Mostantól az Opportunity Attack nem reaction, hanem egy ingyenes támadás, ami akkor hajtható végre, ha azt kiprovokálják. Alap esetben minden karakter csak 1 Opportunity Attackot hajthat végre a körében, kivéve, ha ezt valamilyen egyéb, szűkebb szabály felülbírálja.

Új mozgásforma az ún. "1 lépéses mozgás." Ez azt jelenti, hogy az a karakter, aki a harci körében még semmilyen más mozgás akciót nem használt el, 5 lábbal (1 mezővel) arréb léphet. Ha azonban ezt megtette, utána már semmilyen egyéb mozgást nem végezhet! Nagyon fontos, hogy ez a fajta mozgás nem provokál ki Opportunity Attack-ot!

Megváltozik a Disengage használata is. Ezt az Actiont használva a karakter megkezdheti a mozgását, és első lépésével kiléphet 1(!), azaz EGY fenyegetett mezőről anélkül, hogy Opportunity Attackot provokálna ki. Ezután azonban ugyanúgy, mint normál esetben, ha ki akar lépni egy fenyegetett mezőről, az ki fogja provokálni az Opportunity Attack-okat.

A játékban a továbbiakban a DMG-ben említett átlós mozgásra vonatkozó opcionális szabály is használatra kerül. Azaz, amikor egy karakter átlóban akar mozogni a harci köre alatt, akkor minden 2. átlós mozgás 10 lábnyi mozgásba kerül 5 helyett.

Amikor egy karakter fenyegetett mezőn áll, minden olyan cselekvés Opportunity Attack-ot provokál ki, ami akadályozza a közelharcot, vagy nem közvetlenül a közelharc folytatását célozza, vagy ami nem írja kifejezetten, hogy nem provokál ki Opportunity Attack-ot. Igen, a mozgás is ilyen, kivéve, ha a mozgó fél Disengage-el, vagy ha az 1 lépéses mozgást használja. Néhány példa a teljesség igénye nélkül arra, mi provokálhat ki Opportunity Attack-ot:
* Bájital felhajtása.
* Lőfegyverrel támadás.
* Elesett karakter stabilizálása.
* Kilépés egy ellenfél által fenyegetett mezőről egy nem fenyegetett mezőre Disengage vagy 1 lépéses mozgás használata nélkül.
* Kilépés egy ellenfél által fenyegetett mezőről egy másik, ugyanazon ellenfél által fenyegetett mezőre Disengage vagy 1 lépéses mozgás használata nélkül.
* Felkelés fekvő pozícióból.

Hogy teljes mértékben egyértelmű legyen, varázslat csak akkor provokál ki Opportunity Attack-ot, ha
* nem közelharci támadást használ (nem Melee Spell Attack kell hozzá), és
* megidézése akadályozza a közelharc folytatását (azaz Somatic komponens szükséges hozzá -- lássuk be, nehezen tud az vívni, akinek közben rituális esőtáncot kell járnia).

Ha valaki a varázslással provokál ki Opportunity Attack-ot, és el is találják, természetesen Concentration mentőt kell dobnia.
