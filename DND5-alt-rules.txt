Módosult szabályok

Előmenetel

Minden szint meglépéséhez a karaktereknek 6 + [jelenlegi szint] mennyiségű XP-t kell szerezniük. Tehát egy 1. szintű karakter a 2. szintet 7 XP-nél éri el, a 2. szintről a 3. szintet 8-ért, stb. Amikor valaki szintet lép, megnöveli a szintjét, majd levonja összegyűjtött XP-jéből a szintlépés költségét, és a maradékkal folytatja.

Szintet lépni kizárólag downtime alatt lehet. Ez azt jelenti, hogy a karakternek a neki megfelelő, nyugodt körülmények között kell eltöltenie néhány napot a szintlépéshez. Hogy pontosan mennyit? 5 × következő szintnyit.

Tapaszpontok

Tapasztalati pontokat úgy lehet szerezni, hogy az ülés végén a DM felteszi a következő kérdéseket:
* Győztünk-e le említésre méltó ellenfelet?
* Szereztünk-e említésre méltó új szövetségest vagy ellenséget?
* Szereztünk-e említésre méltó kincset?
* Tanultunk-e valami újat és fontosat a világról?

Minden olyan esetben, amikor egy kérdésre a válasz "IGEN", és a játékosok alá is tudják támasztani a válaszukat, a csapat minden tagja 1 XP-t kap.

Ezen felül a DM kioszthat fejenként 1-1 XP-t kiváló karakter kijátszásért, azaz ha a játékos a karakter kötelékeinek, hibáinak, erényeinek és jellemének megfelelően játszott.

Pihenés & regenerálódás

Bekerül a játékba az "Élénk" állapot. Ebbe akkor kerül a karakter, amikor végzett a pihenéssel (akár short rest, akár long rest), és legkorábban 3 óra múlva kerül le róla. (Nem, akkor sem kerül le róla, ha a következő három órában valamiért kerül rá bármilyen szintű Exhaustion jelölő!) Az "Élénk" állapotban lévő karakter *nem* kezdhet pihenésbe!

A bájitalok lehajtása mostantól 1 Bonus Action-be kerül, ha valaki másnak adod be, az 1 Action. Függetlenül attól, kivel itatod meg a löttyöt, ha fenyegetett mezőn állsz, ez opportunity attack-ot provokál ki.

Ezen felül új szabály, hogy maga a short rest is legalább 3 órányi pihenést jelent. Hogy ez azért ne tegye tönkre teljesen a játék menetét, bekerül a játékba a Healing Surge nevű különleges képesség, amit minden PC az 1. szinttől fogva megkap.

* Healing Surge. A kalandorokat szívósabb fából faragták, mint a közembereket, így sokszor akkor is képesek tovább harcolni, mikor úgy tűnik, minden elveszett. Long restenként egyszer a karakter egy Free Action ráfordításával felhasználhatja Hit Dice-ainak felét, hogy gyógyuljon. Ha egy karakter HP-ja 0-ra csökkenne, és ezt máshogy saját maga megakadályozni nem tudja, akkor a Healing Surge automatikusan aktiválható, ha a karakter még nem élt volna vele a legutóbbi long rest óta.

Harcrendszer

Új mozgásforma az ún. "1 lépéses mozgás." Ez azt jelenti, hogy az a karakter, aki a harci körében még semmilyen más mozgás akciót nem használt el, 5 lábbal (1 mezővel) arréb léphet, de csak a köre végén, és utána már egyebet nem cselekedhet a saját körében! Nagyon fontos, hogy ez a fajta mozgás nem provokál ki opportunity attack-ot!

Amikor egy karakter fenyegetett mezőn áll, minden olyan cselekvés opportunity attack-ot provokál ki, ami akadályozza, vagy nem közvetlenül a közelharc folytatását célozza, vagy ami nem írja kifejezetten, hogy nem provokál ki opportunity attack-ot. Igen, a mozgás is ilyen, kivéve, ha a mozgó fél disengage-el, vagy ha az 1 lépéses mozgást használja. Néhány példa a teljesség igénye nélkül arra, mi provokálhat ki opportunity attack-ot:
* Bájital felhajtása.
* Lőfegyverrel támadás.
* Elesett karakter stabilizálása.
* Kilépés egy ellenfél által fenyegetett mezőről egy nem fenyegetett mezőre disengage vagy 1 lépéses mozgás használata nélkül.
* Kilépés egy ellenfél által fenyegetett mezőről egy másik, ugyanazon ellenfél által fenyegetett mezőre disengage vagy 1 lépéses mozgás használata nélkül.
* Felkelés fekvő pozícióból.

Hogy teljes mértékben egyértelmű legyen, varázslat csak akkor provokál ki opportunity attack-ot, ha
* nem közelharci támadást használ (nem Melee Spell Attack kell hozzá), és
* megidézése akadályozza a közelharc folytatását (azaz Somatic komponens szükséges hozzá -- lássuk be, nehezen tud az vívni, akinek közben rituális esőtáncot kell járnia).
